<!DOCTYPE html>
<html>
    <head>
        <meta charset="utf-8">
        
        <style>
            .kocieta {
                color: pink;
            }
            .przejsciowo {
                color: yellow;
            }
            .odsadzenie {
                color: blue;
            }
            
            
            .prawiedorosle{
                color: grey;
            }
            .dorosle{
                color: green;
            }
            body {
            color: rgb(232, 230, 235);}
            
        </style>
    </head>
    <body bgcolor="cf48998">
       <center>
        <h1>Jak koty okazują emocje? </h1>
        </center>
<p>W przeciwieństwie do psów, koty nie są aż tak wylewne w okazywaniu swoich uczuć. Jednak wprawne oko bez trudu zauważy subtelne komunikaty wysyłane przez mruczka. Poprzez jakie zachowania nasz pupil wyraża swoje samopoczucie i emocje?
   </p>    
     <center>
     <img src="https://upload.wikimedia.org/wikipedia/commons/3/3b/Gato_enervado_pola_presencia_dun_can.jpg" width="250" >  
      
   </center>
       
       
        <h2 class="kocieta">Ogon prawdę ci powie</h2>
   
   
        <ul>
     Wielu opiekunów kotów wie, że machanie ogonem może oznaczać podenerwowanie zwierzaka, a szybkość jego ruchów odpowiada sile irytacji, frustracji lub złości odczuwanej przez zwierzaka. Jednak to nie wszystko! Po ułożeniu i ruchach ogona bez trudu można rozpoznać również inne emocje odczuwane w danej chwili przez mruczka. Rozluźniony, trzymany poziomo ogon to postawa wyjściowa – kot jest spokojny i zrelaksowany. Wyprostowany ogon z lekko zakrzywioną końcówką to oznaka sympatii i pogodnego nastroju. Towarzyszy najczęściej radosnemu powitaniu z opiekunem, ale bywa też reakcją na dźwięk otwieranej lodówki. Ogon wygięty w łuk towarzyszy często silnym, zazwyczaj negatywnym emocjom, gdy kot aktywnie broni się przed zagrożeniem lub chce odstraszyć intruza. Może także pojawić się podczas zabawy, szczególnie udawanej bijatyki z innym kotem. Całkowicie opuszczona, zjeżona kita to oznaka strachu i związanej z nim agresji.
 
        </ul>
        
        <h2 class="przejsciowo">Wyraz pyska</h2>
        <img src="https://upload.wikimedia.org/wikipedia/commons/9/97/Feral_cat_Virginia_crop.jpg" width="250" style="float:right">
        <ul>
           Mordka kota również odzwierciedla emocje odczuwane przez zwierzaka. Ułożenie uszu i wielkość źrenic mogą powiedzieć nam wiele o tym, jak czuje się nasz pupil. Kociemu przerażeniu towarzyszyć będą położone uszy, duże źrenice i szeroko otwarte oczy. Dobry nastrój i zainteresowanie rozpoznamy natomiast po okrągłych i błyszczących oczach oraz uszach i wibrysach skierowanych do przodu. Zrelaksowany kociak będzie miał błogo przymknięte oczy i rozluźnione uszy odrobinę skierowane na boki.
        </ul>
        <h2 class="odsadzenie">Kocie dźwięki</h2>
        <p> Jedno jest pewne – jeśli siedzący na naszych kolanach kot mruczy, to znaczy, że jest w siódmym niebie! Wydawane przez kota dźwięki mogą być jednak bardzo różnorodne i świadczą także o innych emocjach odczuwanych przez zwierzaka. Prychanie, syczenie, niskie poburkiwania i warczenie z otwartym pyskiem to jasny komunikat, że kotu coś się nie podoba, boi się lub jest agresywny. Wysokie, krótkie miauki i charakterystyczne gruchanie to chęć zwrócenia na siebie uwagi opiekuna i wyraz sympatii. Częstotliwość wydawanych przez koty dźwięków i dokładne ich znaczenie to jednak kwestia indywidualna.</p>
         
    </body>
</html>
