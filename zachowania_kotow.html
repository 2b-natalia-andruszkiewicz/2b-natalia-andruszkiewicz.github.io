<!DOCTYPE html>
<html>
    <head>
        <meta charset="utf-8">
        
        <style>
            .kocieta {
                color: pink;
            }
            .przejsciowo {
                color: yellow;
            }
            .odsadzenie {
                color: blue;
            }
            
            
            .prawiedorosle{
                color: grey;
            }
            .dorosle{
                color: green;
            }
            body {
            color: rgb(232, 230, 235);}
            
        </style>
    </head>
    <body bgcolor="cf48998">
       <center>
        <h1>Czy kot może żyć z psem? </h1>
        </center>
<p>Koty i psy są wrogami! To jeden z najstarszych chyba stereotypów dotyczących naszych czworonożnych przyjaciół. Szczerze mówiąc, nie mogę się nadziwić, że istnieją jeszcze ludzie, który wierzą w takie rzeczy, chociaż życie pokazuje nam, że jest całkiem odwrotnie. Owszem psy i koty mogą być wrogami, ale wcale nie muszą. Mogą żyć ze sobą w zgodzie.
   </p>    
     <center>
     <img src="https://upload.wikimedia.org/wikipedia/commons/3/3f/Kotka_Syberyjska.jpg" width="250" >  
      
   </center>
       
       
        <h2 class="kocieta">Koty i psy – Wrogość wrodzona?</h2>
   
   
        <ul>
    Wiele osób twierdzi, że wzajemną wrogość koty i psy mają w swoich genach. Czy naprawdę? Przodek kota domowego zapewne unikał przedstawicieli psiego rodu, jako że łatwo mógł stać się ich posiłkiem. Choć koty są odważne, to jednak psy (nie mówię o yorkach czy innych psich miniaturkach) mają nad nimi przewagę siły, więc u zarania dziejów obydwu gatunków, te pierwsze mogły padać ofiarą tych drugich. Teoretycznie zatem wzajemną niechęć zwierzaki koty i psy mogą mieć we krwi. Czy to oznacza jednak, że….
 
        </ul>
        
        <h2 class="przejsciowo">Koty i psy muszą być wrogami?</h2>
        <img src="https://upload.wikimedia.org/wikipedia/commons/4/42/Siberiancat.jpg" width="250" style="float:right">
        <ul>
          Absolutnie nie! Pamiętajmy, że nie mamy do czynienia z dzikimi zwierzętami, tylko z udomowionymi. A udomowienie oznacza zmiany pierwotnych zachowań – tych, które były niekorzystne z ludzkiego punktu widzenia. Wzajemnego mordowania się swoich domowych zwierzaków człowiek nigdy nie pochwalał. Koty i psy zatem, czy tego chciały czy nie, musiały nauczyć się żyć w zgodzie.

Prawda jest taka, że nasze zwierzaki bez problemu mogą razem egzystować. Owszem nie zawsze się to udaje, co z reguły jest skutkiem doświadczeń wyniesionych z dzieciństwa, czyli między innymi z wychowania. U mnie w domu koty i psy zawsze żyły ze sobą w harmonii. Od kiedy pamiętam. Co więcej, miałem możliwość obserwowania, jak pies opiekuje się kociętami, a kotka niańczy szczenię. I naprawdę nie było w tym nic niezwykłego.
        </ul>
        <h2 class="odsadzenie">Dlaczego uważamy, że kot nie może żyć z psem?</h2>
        <p> Nasze przekonanie o wzajemnej wrogości między kotami i psami wynika zapewne stąd, że często widujemy psy goniące koty. Czy wiecie jednak, że w większości jednak przypadków zachowanie psa nie ma nic wspólnego z agresją. Owszem może takim być, ale zwykle to po prostu zabawa w polowanie. Świetna rozrywka dla psa, której nie towarzyszą negatywne emocje. Z tego samego powodu psiaki gonią ptaki, wiewiórki i co tam jeszcze znajdzie się w ich zasięgu.

Nie przeczę, prawdziwa agresja między przedstawicielami obydwu gatunków też się czasami pojawia. I to nie tylko ze strony psów, koty również bywają agresywne. Nie zmienia to jednak faktu, że z tą wzajemną wrogością naszych sierściuchów, mruczących i szczekających, nie jest tak, jak to zwykle myślimy. Kot może żyć z psem!.</p>
         
    </body>
</html>
