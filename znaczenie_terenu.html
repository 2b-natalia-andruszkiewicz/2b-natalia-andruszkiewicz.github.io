<!DOCTYPE html>
<html>
    <head>
        <meta charset="utf-8">
        
        <style>
            .kocieta {
                color: pink;
            }
            .przejsciowo {
                color: yellow;
            }
            .odsadzenie {
                color: blue;
            }
            
            
            .prawiedorosle{
                color: grey;
            }
            .dorosle{
                color: green;
            }
            body {
            color: rgb(232, 230, 235);}
            
        </style>
    </head>
    <body bgcolor="cf48998">
       <center>
        <h1>Jak zapobiec znaczeniu terenu przez kota? </h1>
        </center>
<p>Znaczenie swojego terytorium jest dla kotów czymś całkowicie normalnym i zgodnym z ich naturą, jednak dla właściciela może stać się naprawdę dużym problemem. Strzykanie strumieniem moczu w mieszkaniu powoduje nie tylko paskudne zacieki i zabrudzenia, ale towarzyszy temu również nieprzyjemny zapach. Nie ma sposobu, aby oduczyć kota znaczenia terenu. Żadne krzyki ani kary nie pomogą. Spowodują tylko stres u zwierzaka. Nie będzie rozumiał, dlaczego karzemy go za coś, co dla niego jest zupełnie naturalne i w żaden sposób nie połączy tego ze złym zachowaniem. Warto jednak rozprawić się z problemem inaczej.
   </p>    
     <center>
     <img src="https://upload.wikimedia.org/wikipedia/commons/5/5e/Domestic_Cat_Face_Shot.jpg" width="250" >  
      <img src="https://upload.wikimedia.org/wikipedia/commons/7/76/TapetumLucidum.JPG" width="250">
   </center>
       
       
        <h2 class="kocieta">Dlaczego kot znaczy teren?</h2>
   
   
        <ul>
     Teren znaczą kocury. To sposób określania granic swojego terytorium i demonstrowania władzy na konkretnym obszarze. Im większy teren ma dany samiec, tym mocniej świadczy to o jego sile. Terytoria kocurów potrafią być naprawdę spore i obejmuje całe rewiry. W tych rewirach mieszkają także samice, z którymi samce mają kocięta. Im większy obszar, tym więcej kocic, a zatem i więcej możliwości rozprzestrzenienia swoich genów (poprzez płodzenie kociąt). Musimy pamiętać, że mruczki są bardzo terytorialne z natury i nie ma możliwości, aby nie znaczyły swojego obszaru. Jeżeli trzymamy pupila w mieszkaniu, potraktuje on całą przestrzeń jako teren, który należy wziąć w posiadanie i poinformować o tym otoczenie. Strzykanie moczem przez kota (z feromonami) to także sposób na komunikowanie się z pozostałymi mruczkami: zarówno z samicami, jak i potencjalnymi rywalami. Znaczenie terenu to również ostrzenie pazurów.

Jeżeli na kocim terytorium pojawia się drugi osobnik (dotyczy to również mieszkania), nasz zwierzak czuje się zagrożony. Aby walczyć o dominację i mocno podkreślić swoją obecność, zacznie znaczyć rewir częściej. Pryskanie (tak zazwyczaj mówi się w sposób potoczny o tym zjawisku) nasila się zatem, kiedy nasz pupil czuje się niepewnie, wyczuwa zagrożenie albo potrzebuje wzmocnić swoje poczucie bezpieczeństwa poprzez demonstrowanie obecności (i władzy) na danym obszarze.

Warto także wiedzieć, że nie każde oddawanie moczu przez kocura oznacza pryskanie. Znaczenie terenu  przez kota wygląda bardzo charakterystycznie, ponieważ mruczek oddaje strugę moczu pod dużym ciśnieniem i na powierzchnie pionowe (na przykład na ściany lub drzewo). Proces jest szybki, stąd nazwa strzykanie. Towarzyszy temu często również charakterystyczne drżenie ogona.
 
        </ul>
        
        <h2 class="przejsciowo">Znaczenie terenu przez kota – co robić?</h2>
        <img src="https://upload.wikimedia.org/wikipedia/commons/4/4f/Felis_silvestris_catus_lying_on_rice_straw.jpg" width="250" style="float:right">
        <ul>
           Najprostszym sposobem na walkę ze znaczeniem terenu przez kota jest kastracja danego osobnika (poczytaj więcej o zaletach sterylizacji kotów KLIK). Strzykanie jest charakterystyczne dla dojrzałych płciowo kotów i związane z układem hormonalnym. Wykastrowany samiec znaczy teren o wiele rzadziej. Zabieg odbywa się pod narkozą i jest całkowicie bezpieczny. Mruczek szybko dochodzi do siebie i nie dzieje mu się żadna krzywda. To mit, że wykastrowane koty robią się skrajnie leniwe, tylko leżą i do tego tyją. Co więcej, często właśnie łagodnieje im charakter (są mniej agresywne i nie włóczą się aż tak po okolicy), co jest przyjemne dla właściciela i bezpieczniejsze dla pupila. Jeżeli chodzi o tycie, problem zazwyczaj rozwiązuje trochę mniej kaloryczna dieta. Możemy się zdecydować na specjalną karmę dla kotów sterylizowanych ». Jeżeli do tego będziemy się z kotem często bawić i pobudzać jego ciekawość świata, żadne skutki uboczne kastracji nie są nam straszne i możemy ich w ogóle nie zauważyć. Zniknie natomiast
        </ul>
        
         
    </body>
</html>
